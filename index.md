<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Блокада ФИН КГ</title>


    <!-- Open Graph Meta Tags -->
  <meta property="og:title" content="Блокада ФИН КГ">
  <meta property="og:type" content="website">
  <meta property="og:site_name" content="Блокада ФИН КГ">

    


</head>


# Званична обавештења

* **Наредни пленум студената је заказан за 23. децембар 2024 у сали Амфитеатар, после помена жртвама настрадалим падом надстрешнице у Новом Саду. Теме пленума ће се тицати реализације блокаде.**
* **Петнаестоминутни помен жртвама насталим падом надстрешнице у Новом Саду се одржава СВАКОГ ДАНА испред објекта Д у 11:52.**
* **Факултет инжењерских наука је ступио у блокаду након гласања одржаног 16. децембра 2024. године. 82% од ~455 присутних студената је гласало ЗА.**
* Циљеви, односно акције неформалне групе студента **нису политички мотивисани**. Моли се јавност да информације о поменутим акцијама узима само из **званичних извора**, односно саопштења издатих од стране ФИН-а.
* Званично [обавештење о ступању у блокаду](https://www.fin.kg.ac.rs/sr/servisi/vesti/2106-17-12-2024) са сајта факултета.
* Званичну Instagram страницу можете [запратити и подржати кликом овде](https://www.instagram.com/blokada_fink/).

### Корисне инфромације

* Укидање права на стипендије, кредите и домове **НИЈЕ** могуће. Блокада не утиче на статус студента па самим тим не може бити разлог за укидање ових права.
* Студенти који у виду протеста не посећују предавања и вежбе за то неће бити кажњавани.

### Зашто протести? 

* Студенти ФИН-а се придружују колективној борби изазваној угрожавањем студентских права и безбедности на протеклим окупљањима и избегавањем кривичне одговорности за трагедију у Новом Саду а у циљу успостављања моћи студената за сопствено право гласа и слободу. Ради очувања права студената неопходно је да се покаже солидарност те очекујемо да се што већи број студената огласи и подржи формирање пленума.

### Шта се тражи?

 * **Објављивање комплетне документације о реконструкцији железничке станице у Новом Саду** - инсистира се на транспарентности и доступности документације широј јавности.
 * **Одбацивање оптужби против приведених колега током протеста** - тражи се ослобађање студената који су приведени током протеста.
 * **Кривичне пријаве против лица која су напала студенте и професоре ФДУ, као и свих лица одговорних за нападе на студенте током тренутних протеста** - захтева се да Министарство унутрашњих послова (МУП) поднесе кривичне пријаве против починилаца насиља. Тражи се и потврда идентитета нападача, процесуирање, као и њихово разрешење уколико су на јавним функцијама.

## Шта је пленум?
* Пленум - пуна седница, пуно заседање, седница у којој учествују сви чланови (за разлику од одборске или комисијске седнице).
* Све одлуке које су до сада донете су претходно изгласане на одржаваним пленумима.
* За присуствовање пленумима потребно је имати код себе индекс или е-индекс за потребе идентификације.
* Како би Ваше мишљење било уважено неопходно је присуство и глас.
* Термини одржавања пленума ће бити постављени у секцији за обавештења.
