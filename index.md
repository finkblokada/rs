<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Блокада ФИН КГ</title>


    <!-- Open Graph Meta Tags -->
  <meta property="og:title" content="Блокада ФИН КГ">
  <meta property="og:type" content="website">
  <meta property="og:site_name" content="Блокада ФИН КГ">

    


</head>


# Званична обавештења

* Циљеви, односно акције неформалне групе студента **нису политички мотивисани**. Моли се јавност да информације о поменутим акцијама узима само из **званичних извора**, односно саопштења издатих од стране ФИН-а.
* Званично [обавештење](https://www.fin.kg.ac.rs/images/2024/12/10/Saop%C5%A1tenje_za_javnost.pdf) факултета.
* ФИН **НИЈЕ** ступио у блокаду, дакле предавања, као и остале наставне и ваннаставне активности се одвијају регуларно.
* Вашу подршку или неслагање са блокадом можете изразити [овде](https://docs.google.com/forms/d/e/1FAIpQLSdf2cu-9iBLRyd1P2Mm5v_SbQ0N5vXhqGxlnPLQoDwMlgfkhw/viewform?usp=header).
* Наредни пленум студената је заказан за **13.12.2024**. и почеће након петнаестоминутног помена жртвама.

### Како протестују студенти ФИН-а?

* У договору са управом факултета, _**студентима је омогућено да изађу са предавања од 11:52**_ (сваког радног дана) како би присуствовали петнаестоминутном помену жртвама настрадалим падом надстрешнице у Новом Саду, при чему се позивају сви заинтересовани студенти да присуствују и да се придруже групи.
* Такође у договору са управом факултета, студентима су за одржавање пленума студената обезбеђене одговарајуће просторије. На поменутим пленумима се разматра о даљим акцијама неформалне групе студената ФИН-а.

### Корисне инфромације

* Укидање права на стипендије, кредите и домове **НИЈЕ** могуће. Блокада не утиче на статус студента па самим тим не може бити разлог за укидање ових права.
* Студенти који у виду протеста не посећују предавања и вежбе за то неће бити кажњавани.

## Зашто протести? 

* Студенти ФИН-а се придружују колективној борби изазваној угрожавањем студентских права и безбедности на протеклим окупљањима и избегавањем кривичне одговорности за трагедију у Новом Саду а у циљу успостављања моћи студената за сопствено право гласа и слободу. Ради очувања права студената неопходно је да се покаже солидарност те очекујемо да се што већи број студената огласи и подржи формирање пленума.


### Шта се тражи?

 * **Објављивање комплетне документације о реконструкцији железничке станице у Новом Саду** - Инсистира се на транспарентности и доступности документације широј јавности.
 * **Одбацивање оптужби против приведених колега током протеста** - Тражи се ослобађање студената који су приведени током протеста.
 * **Кривичне пријаве против лица која су напала студенте и професоре ФДУ, као и свих лица одговорних за нападе на студенте током тренутних протеста** - Захтева се да Министарство унутрашњих послова (МУП) поднесе кривичне пријаве против починилаца насиља. Тражи се и потврда идентитета нападача, процесуирање, као и њихово разрешење уколико су на јавним функцијама.

## Шта је пленум?
* Пленум -  Пуна седница, пуно заседање, седница у којој учествују сви чланови (за разлику од одборске или комисијске седнице).
* Све одлуке које су до сада донете су претходно изгласане на одржаваним пленумима.
* Како ви Ваше мишљење било уважено неопходно је присуство и глас.
* Термини одржавања пленума ће бити постављени у секцији за обавештења.
